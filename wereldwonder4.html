<!DOCTYPE html>
<html>
<body bgcolor="#ccccff">
<center><h1>De tempel van Artemis</h1>
  <a href="file:///D:/Huiswerk/Informatica/De%20zeven%20wereldwonderen.html">Homepage</a>
<p><B>De bouw van de tempel van Artemis</B></p>
<p>Dat het bouwen van de tempel een enorme onderneming was, blijkt wel uit het verhaal dat Chersiphron, de architect van de eerste tempel, overwoog om zelfmoord te plegen toen hij niet wist hoe hij de grote latei boven de ingang op zijn plaats moest krijgen. Rond 515 v. Chr. waren er bij de Grieken al kranen in gebruik, maar veel stukken steen van de tempel van Artemis waren hiervoor gewoon te groot. Het omhoog takelen van de stenen was niet het enige probleem: Chersiphron moest er ook voor zorgen dat de architraven precies op hun plaats kwamen te liggen. Hij bouwde hiervoor een helling van zandzakken die net iets hoger was dan de plaats waar de stenen moesten worden neergezet. Was de steen eenmaal naar boven gesleept, dan werden de zandzakken onderaan geleegd, zodat de helling een klein stukje zakte en de steen precies op de juiste plaats kon worden gezet.

Het marmer werd uit groeven gehaald die slechts 11 km verderop lagen, maar de massieve blokken wogen veertig ton, zodat ook deze afstand een ware uitdaging vormde. Karren konden een dergelijk gewicht onmogelijk dragen, zodat Chersiphron ook hier een ingenieuze oplossing uitdacht: de delen van de zuilen werden met draaipennen in een houten raamwerk vastgezet, dat door ossen werd voortgetrokken. Metagenes, de zoon van Chersiphron, paste dit ontwerp dusdanig aan dat ook de rechthoekige architraven konden worden vervoerd. De uiteinden van elke architraaf werden vastgezet in een enorm houten wiel.

Nood maakte hier dus vindingrijk. Vanwege de enorme omvang van de tempel en de stenen die bij de bouw werden gebruikt moest er een nieuwe manier worden bedacht om de stenen te vervoeren en omhoog te tillen. De methoden van Chersiphron zijn elders nooit aangeslagen, maar de kolossale tempel was een overtuigend bewijs van zijn vindingrijkheid. Nu herinneren helaas alleen de opgegraven voet van de tempel en een eenzame, gerestaureerde zuil nog aan dit meesterwerk.</P>
<IMG SRC="http://www.bestemmingturkije.nl/wp-content/uploads/2013/01/Tempel_Artemis.jpg"></a></center>

</body>
</html>
